<div lang="pl">

# O mnie

<div style="float: left; width: 7em;">

![logo "A"](aleshkevich-logo.png)

</div>

Nazywam się Jonasz Aleszkiewicz. Obecnie mam 16 lat i chodzę do [XIV LO im. S. Staszica](https://staszic.waw.pl), klasy 1A, czyli kl. matex.

Dzisiejszymi dniami głównie robię zadania z matematyki i algorytmiki, jeżdżę czasami na obozy informatyczne. Jestem laureatem [LOGII](http://logia.oeiizk.waw.pl/) i paru pobocznych konkursów, takich jak MOI lub OIG, finalistą jeszcze bardziej pobocznej OI.

## Zainteresowania

Jeżeli przeglądacie tę stronę w nadziei na znalezienie tematu na rozmowę ze mną, to znaleźliście idealne miejsce!

### Skryptowanie

Tworzenie skryptów w j. Python jest najprzyjemniejszym, co można robić w wolnej chwili. Nie jest tak wymagające jak "kminienie zadansów", ale nie jest tak nudne jak czytanie.

Więcej na temat moich projektów można znaleźć na [stronie z projektami](projekty.md).

### Lingwistyka

Mój poziom tutaj wykracza niewiele poza popularnonaukowe anegdoty, ale chętnie porozmawiam np. o tym, dlaczego ang. 'island' pisze się przez 's'.

Jestem zwolennikiem technokratycznego preskryptywizmu i standardyzacji języka.
<!-- To powyżej to nie błąd ortograficzny, bo zamiana standaryzacja -> standardyzacja to jedna z tych rzeczy, które bym ustandardyzował. To głębokie przesłanie. -->

Znam *podstawy* Esperanto, kilka słów z Anglisha. Rosyjskiego uczyłem się w sumie mniej niż 5 godzin, znam alfabet i to niezbyt dobrze, ето, дом i яблоко.

### Typografia

Bardzo smutno mi z powodu, że obecne systemy informatyczne nie chcą współpracować z podstawowymi zasadami poprawnej typografi. Jedynym dobrym systemem jest LaTeX, ale nawet on nie zna tak podstawowych zasad jak niezostawianie pojedynczej litery na końcu linii, trzeba wstawiać NBSP. Dlatego moim marzeniem jest w przyszłości stworzyć połączenie Markdowna, Asciidoca i LaTeXa, które by tworzyło rzeczywiście ładne, cieszące oko, dokumenty.

### Stenografia

Temat tak rzadki, że nie spotkałem nigdy osoby, która by o nim kiedykolwiek wcześniej słyszała.

Próbowałem kiedyś nauczyć się systemu Nowej Stenografji Polskiej, ale w końcu okazało się to zbyt czasochłonne. Zresztą i tak obecnie piszę więcej formuł matematycznych niż polskiego tekstu. Ostatecznie ograniczyłem się do stworzenia własnej, uproszczonej wersji alfabetu łacińskiego.
<!-- To "stenografja", bo to książka sprzed reformy ortograficznej. -->

Ostatnio stworzyłem też zupełnie niepotrzebnie [polski odpowiednik Quikscriptu](quikscript.adoc).

### Odpowiadanie na brainly.pl

Cała zabawa polega na tym, żeby *nie* odpowiedzieć, ale inni ludzie ściągający pracę domową tego nie wiedzieli.

> Przykład: [odpowiedź na "Opracuj zestaw zaleceń dla klienta zmierzających do zachowania dobrej kondycji jego komputera."](brainly.png).

Największym problemem są administratorzy. Są tacy uczciwi, którzy usuwają odpowiedzi jak są oczywiście niepoprawne, ale są też tacy, którzy kradną co się da, żeby mieć więcej punktów. Dlatego dobrym pomysłem jest robić screenshoty rzeczy, które warto zachować.

### Gamedev

Cóż, dawno już nie tworzę gier, ale *kiedyś...!* Kiedyś wygrałem konkurs na aplikację w prestiżowym konkursie w Pałacu Kultury i Nauki! Niestety, było to akurat wtedy, kiedy poziom był "jednym z najniższych kiedykolwiek" i *niektórzy* powątpiewają w merytoryczność mojego zwycięstwa. Nie chcecie być jedną z tych osób.

Ta wersja mojej gry była napisana w j. Python, używając Pygame. Po całym doświadczeniu stwierdziłem, że Pygame nie ma przyszłości i napisałem całą grę od nowa, w Lua, używając LÖVE. Ta nowa wersja zapowiadała się *niesamowicie*. Dzięki szybkości Lua dodałem *renderowane na bieżąco, dynamiczne cienie*, postać była *animowana,* *całość wektorowa*, wyglądała dobrze na każdej rozdzielczości! Niestety, w końcu gra mi się znudziła, wymyślanie nowych poziomów było za trudne i całość porzuciłem.

### Webdev

Tak jak nie jestem zwolennikiem "walki z kompilatorem" w C++, tak przeglądarki, HTML i CSS NIE POZOSTAWIAJĄ MI INNEGO WYBORU. Za każdym razem jakaś różnica między implementacjami funkcji w różnych przeglądarkach wpędza mnie w głęboką depresję i porzucenie całego projektu. *Jedynym* do tej pory wyjątkiem jest ta właśnie strona; tylko dzięki latom obniżania moich oczekiwań, co zresztą widać.
