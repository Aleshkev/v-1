## Manifest Frontu Monochromatycznego

Widmo wisi nad serwerem. Widmo monochromatyzmu. Wszystkie potęgi starego porządku połączyły się w spisek przeciwko temu widmu.

![Administrator dzielący populację aby nią łatwiej kontrolować](manifest-dyskryminacja.png)

Historia całego serwera jest historią walki klas. Użytkownicy i administratorzy, matexy i biolchemy, pozostawali w stałym do siebie przeciwieństwie, prowadzili nieustanną – zwykle do tej pory ukrytą – walkę. Nie ma wątpliwości, że skończy się ona rewolucyjnym przekształceniem serwera lub jego całkowitą dekadencją.

Front Monochromatyczny jest ostatnią szansą, aby stara władza administracji opamiętała się i posłuchała głosu ludu. Ludu, wołającego o zmianę.

W imieniu całego Frontu Monochromatycznego, przedstawiam postulat:
1. każdy użytkownik i administrator powinien być równy wizualnie:
    1. kolory tworzą sztuczne podziały między klasami;
    2. przynależność do klasy można łatwo sprawdzić patrząc na listę z prawej strony ekranu lub klikając na nazwę użytkownika;
    3. niektóre kolory ciężko przeczytać na jasnym tle; inne na ciemnym.

Pierwszym krokiem do rewolucji jest zmiana (w pojęciu J. Stalina). Dlatego postulatem początkowym jest:
1. Ustawienie wszystkich kolorów na najbliższy kolor w jakiejś profesjonalnie przygotowanej palecie kolorów, które widać zarówno na czarnym, jak i białym tle:
    1. zachowuje to wszystkie argumenty ruchu konserwatywnego o mnemotechnice;
    2. żaden kolor nie będzie się różnił na tyle, żeby trzeba było na nowo go zapamiętać.

## Inne nurty

<div style="float: right;">

![Część propagandy polichromatyzmu](manifest-polichromatyzm.png)

</div>

#### Polichromatyzm konserwatywny
Próbuje zachować obecny stan rzeczy, reprezentowany przez administratorów przeciwnych zmianom.



Jest w oczywisty sposób wrogiem ludu i rewolucji, niegodny zaufania.

#### Polichromatyzm radykalny
Zachowanie podziału na kolory, ale zmienienie wszystkich kolorów.

Jest niepotrzebny i wcale nie lepszy od polichromatyzmu konserwatywnego.

#### Adminoodpoczywistycyzm (adminoodpoczywizm)
"Dajcie odpocząć adminom, to że jest ich coraz więcej nie znaczy że zbierają siły na ustawianie systemu kolorków od nowa."; "Tym samym odłączam się od zwykłych konserwatywnych polichromatystów. I mam te same poglądy ale inną nazwę"

Administratorzy poświęcają więcej czasu na argumentację swojej przegranej pozycji niż prawdziwą, konstruktywną zmianę, więc jest to tylko alternatywne wytłumaczenie polichromatyzmu konserwatywnego.

#### Opcja Oligochromatyczna
"Ludzie z dowolnej klasy mają taki sam kolor poza tymi którzy pełnią jakąś funkcję dodatkową."

Jest kompromisem pomiędzy mono- a polichromatyzmem, jednak nadal nie likwiduje wszystkich podziałów społecznych.

#### Radykalny centryzm kolorystyczny
Nurt przeciwny wszystkim nurtum mającym silne opinie, wykluczając samego siebie.

Jest nielogiczny i hipokrytyczny.
